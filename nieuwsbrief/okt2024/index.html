<html>

<head>
    <meta http-equiv="content-type" content="text/html; charset=windows-1252">
    <style>
        hr {
            border: none;
            height: 8px;
            color: gray;
            background-color: gray;
        }

        h1 {
            font-size: calc(18px + 0.390625vw);
            color: #63bfc4;
        }

        .verspace {
            height: 25px;
        }

        .url {
            font-size: calc(15px + 0.390625vw);
            color: #63bfc4;
        }

        body {
            font-size: calc(15px + 0.390625vw);
            padding-left: 10px;
            padding-right: 10px;
        }
    </style>
</head>

<body>
    <img src="https://lonu.loopgroepnuenen.nl/wp-content/uploads/2024/10/lll-wayve.jpg" width="90%">
    <h1>LLL: Effect van voeding bij hardlopen 31 okt.</h1>

    Op donderdag 31 oktober is er weer een LLL (Lonu's leerzame lezingen) avond met als gastspreker: Ellen Jooren van
    Wayve voedingsadvies, orthomoleculair voedingsdeskundige en zelf ook hardloopster. Tijdens deze sessie deelt Ellen
    haar expertise over de cruciale rol die voeding speelt bij hardlopen. Hoe be&iuml;nvloedt wat je eet je prestaties
    en je
    herstel? Wat kun je v&oacute;&oacute;r, tijdens en na een hardloopsessie eten om optimaal te presteren? <br>
    Hoe voorkom je
    bijvoorbeeld de stekende pijn in je zij of de kramp in je spieren? Ellen geeft praktische tips en inzichten op basis
    van onderzoek en haar uitgebreide ervaring. Of je nu een beginnende loper bent of je volgende marathon plant, deze
    lezing biedt waardevolle informatie voor elk niveau. Ellen gaat in op persoonlijk voedingsplannen die aansluiten bij
    trainingsdoelen en -behoeften. Zelf is ze flexitari&euml;r en tijdens de lezing wordt ook aandacht besteed aan
    lekker
    eten voor vegetari&euml;rs die intensief hardlopen. Uiteraard is er ook ruimte voor vragen, zodat je direct advies
    kunt
    krijgen. Mis deze kans niet om te leren hoe je door middel van voeding je hardloopprestaties naar een hoger niveau
    kunt tillen!
    <br><br>
    Deze lezing wordt aangekondigd in de lokale kranten, en is dus voor iedereen toegankelijk. We willen deze lezing om
    <b>20.15</b> starten. Voorafgaand is daarom een wat kortere (maar intensieve) training.
    <br><br>
    <hr>

    <!-------------------------------->

    <img src="https://lonu.loopgroepnuenen.nl/wp-content/uploads/2024/10/malpie.jpg" width="80%">
    <h1>Bosloop in de Malpie, 27 okt.</h1>

    Janneke heeft 2 schitterende routes uitgestippeld in het het prachtige natuurgebied de Malpie. De routes zijn
    zodanig dat ze geschikt zijn voor alle groepen (van PR t/m R3).
    <br><br>
    We verzamelen om 09.30 uur bij caf√© de Zwaan in Borkel, en na afloop krijg je daar ook koffie/thee met iets lekkers
    erbij!
    <br>
    Voor meer info en aanmelding zie de bijbehorende groep in onze WhatsApp community.

    <!-------------------------------->

    <hr>
    <img src="https://lonu.loopgroepnuenen.nl/wp-content/uploads/2024/10/merijn.jpg" width="80%">
    <h1>Merijn stelt zich voor</h1>
    Een lange slungel met een grijze krullenbol, en nu bijna een jaar lid van LoNu. Van gezicht zullen velen me al
    kennen. Twee weken geleden heb ik een drijfnatte proeftraining gegeven, met een doorweekte Jeroen als toeschouwer op
    de fiets, en sindsdien ben ik "officieel" in functie als trainer. Daarvoor was ik meer invaller.
    <br><br>
    Ik ben van jaargang 1968, en loop al lang hard, hoewel niet altijd even fanatiek. Mijn andere sport is kanovaren.
    Vroeger veel op zee, maar tegenwoordig meer in van die hele smalle wedstrijdboten die vooral goed zijn in hard
    rechtdoor. In die sport ben ik al ruim 12 jaar als trainer actief bij EKV Beatrix in Eindhoven voor vaarders tussen
    de 8 en de 70. En omdat er in de winter minder gevaren wordt zit daar ook veel loop, core en krachttraining bij.
    <br><br>
    Vorig jaar ben ik bij LoNu gekomen om op natte winteravonden een stok achter de deur te hebben, en omdat lopen in
    een groep me wel gezellig leek. Het bevalt me goed in deze gezellige en gevarieerde vereniging.
    <br><br>
    Sinds 2009 woon ik met Edith (inmiddels ook LoNu lid) en twee prachtige dochters van 19 en 21 in Nuenen aan de
    Opwettenseweg. Daar vandaan fiets ik dagelijks naar mijn werk bij Philips op de High Tech Campus. Wat ik daar doe
    heet met een mooi woord "systeem architect", maar ik omschrijf mezelf het liefst als uitvinder. In mijn vrije tijd
    houd ik me bezig met altviool spelen en modelbouw.
    <br><br>
    Ik zal de komende tijd vooral op de donderdagen training gaan geven aan de gecombineerde PR/R1. Als trainer staat
    voor mij het plezier van de lopers voorop. Naast de normale warming-up en het lopen, zal je in mijn trainingen
    vrijwel altijd iets van looptechniek en core-stability tegen komen. Ook werk ik graag met intervallen en meer
    speelse trainingsvormen zoals estafette.
    <br><br>
    Ik hoop jullie als trainer iets te kunnen meegeven, maar hoop ook dat jullie me daarbij kunnen helpen: als er iets
    anders, beter of leuker kan: spreek me even aan. Daar worden we allemaal beter van.
    <br>
    <i>Merijn</i>

    <!-------------------------------->
    <hr>
    <img src="https://lonu.loopgroepnuenen.nl/wp-content/uploads/2024/10/marathon-ehv-2024.jpg" width="80%">

    <h1>Marathon Eindhoven</h1>

    Er deden dit jaar heel wat lopers (<b>19</b> !) van Lonu mee aan verschillende onderdelen in de afgelopen marathon
    van
    Eindhoven:<br>
    <b>1/4 Marathon:</b><br>
    Robin 01:00.12 / Latoya , Britt en Martje 01:01:21 / Yana 01:04:50 / Bjorn 01:05:13
    Jaap 01:11:06 <br>
    <b>1/2 Marathon</b><br>
    Rob 01:23:00 / Bernand 01:28:44 / Gertie 01:54:25 /Marjolein 01:57:16 / Bram 02:08:39
    Irma 02:09:19 / Rianne 02:14:11 / Annet 02:16:23 / Aphinya 02:20:30 / Ernst
    <br>
    <b>Marathon</b><br>
    Pepijn / Sjef
    <br><br>
    En de week daarvoor was er ook nog de <b>Singelloop</b> 10 km in Breda:<br>
    Hans 0:54:00 / Latoya 01:02:00
    <br><br>
    Hieronder het verhaal van Aphinya<br><br>
    In juli had ik mijn eerste introductiedag bij Lonu, ter voorbereiding op mijn deelname aan een halve marathon. Ik
    had me aangemeld met het doel om binnen 2 uur en 30 minuten te finishen. Ik was behoorlijk nerveus en vroeg me af of
    ik dat zou halen. Vanaf die dag begon ik twee keer per week te trainen met de Lonu-groep. De trainingen zorgden er
    niet alleen voor dat mijn snelheid en tempo aanzienlijk verbeterden, maar ze motiveerden me ook om consistent te
    blijven werken aan mijn doel. De trainers en medelopers gaven me waardevolle tips over voeding en de juiste houding
    tijdens het hardlopen, en dat vond ik ontzettend fijn. Dankzij hun begeleiding zag ik echt vooruitgang.
    <br><br>
    De dag van de halve marathon brak eindelijk aan. De avond ervoor had ik slecht geslapen door een vervelende
    wespensteek, wat voor veel jeuk zorgde. Toch stond ik die koude ochtend gespannen en vol adrenaline aan de start. Ik
    bevond me in startwave 4, met een starttijd van 12:26 uur.
    <br><br>
    De eerste kilometers gingen gelukkig soepel. Mijn plan was om een pace van 6:24 per kilometer aan te houden en dit
    tempo vast te houden tot de 10 kilometer. Af en toe zakte mijn tempo iets, maar ik voelde me sterk en bleef
    gefocust. Bij de 15 kilometer begon het zwaarder te worden; mijn kuiten voelden vermoeid en stijf aan, en de straten
    om me heen waren stil.
    <br><br>
    Rond de 18 kilometer begon de echte strijd. Mijn bovenbenen brandden, en het voelde alsof mijn lichaam wilde
    opgeven. Mijn vriendin, die met mij meeliep, was inmiddels uit het zicht verdwenen. Even moest ik stoppen om een
    paar seconden te wandelen. Dat gaf me net genoeg rust om weer door te gaan. Toen ik bij het PSV-station kwam, stopte
    ik om snel twee bekertjes water achterover te slaan. Daarna zette ik door, al leek het alsof de laatste kilometers
    eeuwig duurden.
    <br><br>
    Met de massa supporters langs de route kreeg ik een nieuwe boost. Ik zette mijn laatste krachten in voor een
    eindsprint en toen ik de finish naderde, zag ik de klok op 2:20 staan. Een gevoel van trots overviel me.
    <br>

    <i>Aphinya</i>
    <br>
    <img src="https://lonu.loopgroepnuenen.nl/wp-content/uploads/2024/10/aphinya-met-medaille.jpg" width="80%">
    <br><br>

    <hr>
    <!-------------------------------->

    <img src="https://lonu.loopgroepnuenen.nl/wp-content/uploads/2024/10/7heuvelentrail-2024.jpg" width="80%">


    <h1>Zevenheuvelen trail</h1>
    Een paar maanden geleden kwam de vraag in de R1 groep, wie heeft er zin om de Zevenheuvelentrail bij Nijmegen mee te
    lopen. Er waren verschillende afstanden mogelijk, maar de 60 km viel meteen al af, we weten onze grens dus die laten
    we over aan de PR-groep. Jaap ging voor de 28 km en Mieke, Ronald, Sam en ik schreven ons in voor de 21 km. We
    hebben al een paar keer een trail van 18 km gelopen, dus 3 km meer zou toch te doen moeten zijn. Aangezien Jaap het
    niet zag zitten om helemaal in zijn uppie te lopen, sloot hij zich gezellig bij ons aan.
    <br><br>
    Toen we ons inschreven leek 21 september nog heel ver weg, dus tijd zat om te trainen. Maar de zomervakantie was
    ineens voorbij en toen begonnen we toch wel wat zenuwachtig te worden. Ronald stelde voor om de N70 van te voren een
    keer te lopen, zodat we in ieder geval al wat hoogtemeters in de benen hadden. Goed idee, maar Mieke kwam te val en
    hield hier enkelklachten aan over. Ze had nog tot het laatst de hoop mee te kunnen lopen, maar het zat er helaas
    niet in.
    <br><br>
    De weersverwachting was niet echt trailweer. Geen regen, kou, harde wind of sneeuw, maar wel volop zon en 25 graden.
    Dat zou dus zweten worden. We reden op tijd aan, want we wilden niet net als in Houffalize de start missen. De
    Zevenheuvelentrail is een groot evenement met veel deelnemers, dus veel auto's en dus ver weg parkeren. De eerste
    kilometers voordat we gestart waren zaten meteen al in de benen, het warm lopen konden we overslaan.
    <br><br>
    De start was in waves en daardoor konden we goed verspreid starten. Bij de start maakten we kennis met een
    praatgrage laatste loper. Een soort menselijke bezemwagen. We wisten dus meteen wie we onderweg niet tegen wilde
    komen. Het eerste stuk van de route ging over het terrein van museum Orientalis tussen Afrikaanse hutjes door. De
    temperatuur paste hier goed bij. Meteen daarna was het al flink klimmen en dat bleef het tot de finish aan toe. Wat
    een pittige route! Gelukkig had Ronald al van te voren uitgezocht dat bij 14 km de grootste afdaling zou zijn en
    daarna de steilste klim. We hadden bedacht dat als we maar hard zouden afdalen we genoeg snelheid zouden moeten
    hebben om met een vaartje de klim te halen. Dat was te optimistisch gedacht en moesten we net als de andere
    deelnemers deze heuvel wandelend nemen.
    <br><br>
    Onderweg waren er drie verzorgingsposten, dus gelukkig konden we genoeg drinken en eten. Jaap ging vol voor de
    winegums, met als gevolg dat hij een kwartier later nog op de winegums aan het kauwen was, wat niet echt lekker
    liep. Wat ook niet meehielp was dat hij de hele weg ruzie had met zijn waterzak. Er kwam niets uit of meteen een
    hele grote straal, niet echt handig. Maar Jaap is een kanjer, dus hij gaf niet op.
    <br><br>
    Wat een heerlijk gevoel toen we de finish zagen. Over de tijd zullen we het niet hebben. Bij een trail gaat het toch
    om de kilometers en de hoogtemeters. De laatste loper zijn we gelukkig niet tegen gekomen. Trots dat we het zonder
    kleerscheuren gehaald hebben! De een met wat meer zweetdruppels dan de ander. Volgend jaar nog een keer? We hopen
    dat er dan nog meer mensen aansluiten, want deze trail is echt de moeite waard.
    <br>

    <!-------------------------------->
    <hr>

    <h1>Rabo Clubsupport</h1>
    De afgelopen weken hebben een flink aantal leden op Lonu gestemd, heel hartelijk daarvoor.
    Dit was de opbrengst:
    <br><br>
    <img src="https://lonu.loopgroepnuenen.nl/wp-content/uploads/2024/10/Rabo-clubsupport-cheque-2024.jpg" width="80%">

    <!-------------------------------->
    <hr>
    <img src="https://lonu.loopgroepnuenen.nl/wp-content/uploads/2024/10/duvelscross-2024.jpg" width="80%">
    <h1>Crossen in de omgeving</h1>

    Het cross seizoen is weer geopend! Zoals elk jaar zijn er weer een paar heel leuke crossen, vlakbij en voor ieder
    wat wils.
    <br><br>
    <ul>
        <li>3 november: Helmond, Molenvencross (4,7 of 9,2 km)<br>
            zie <a class="url"
                href="https://www.hac-helmond.nl/evenement/molenvencross/116">https://www.hac-helmond.nl/evenement/molenvencross/116</a>
        </li>
        <li>
            17 november : Lieshout, d'Duvelscross (2 - 4 - 6 - of 8 km) <br>
            zie <a class="url"
                href="https://www.runnersclublieshout.nl/pages/dn-duvelscros">https://www.runnersclublieshout.nl/pages/dn-duvelscros</a>
        </li>
    </ul>

</body>

</html>